---
layout: post

title: "Hme ek nayi bhasha kyu chaiye"
subtitle: Kyu hme hindi ko latin script me formalize karne ke bare me sochna chaiye
description: Hindi 450million log bolte hai, kya hum wikipedia aur books ki information ko hindi me translate nahi kar sakte taki sabke pas dunia ki sari information ka access ho. Is article me hum contemperatory literature ko hindi me translate karne ke methods ko explore karenge.

image: https://res.cloudinary.com/dz48emek2/image/upload/v1690097633/nrismdsy7vmcorngafw5.png
optimized_image: https://res.cloudinary.com/dz48emek2/image/upload/c_scale,w_380/nrismdsy7vmcorngafw5

category: ideas
tags:
  - society
  - education
author: abdulrahim
---
<!-- Begin: is section me ipne idea batao. -->
### Introduction
Imagine kro ki gaon-gaon ka bacha(ya jawan) apko btaye ki Laws of thermodynamics, Theory of relativity, Calculus, Laws of supply and demand kya hote hai. Ya capitalisn, socialism, communism, conservatism, liberalism, anarchism kya hota hai.  Kya hoga ki agar har insaan scientific research samaj paye.

In sabke bare me janne ke lie internet par boht sare high quality resources available hai jaise wikipedia/books. Lekin ek problem hai, vo sab english me hai aur english hamari mother tongue nahi hai isi lie pehle hme student ko english sikhani padegi. English basic level seekhne ke lie apko 5-10 saal lag jayenge.

Aap soch kar dekhie, agar koi science padhna chahta hai to  use ham pehle english padhne ke lie keh rhe hai. Isme uski kitna time aur energy kharab ho rahi hai (boht se log jo seekhna chahte the vo try bhi ni karenge). Aur agar koi english me kuch sekh bhi leta hai, to vo apne sathio ko (jo sirf hindi bolte hai) unko ye kaise samjha payega. Education ka ye tareeka boht inefficient hai.

Hindi 450million log bolte hai, kya hum wikipedia aur books ki information ko hindi me translate nahi kar sakte taki sabke pas dunia ki sari information ka access ho. Is article me hum academic literature ko hindi me translate karne ke methods ko explore karenge.

Dhyan rhe ki ham koi nayi bhasha(language) introduce karne ki bat nahi kar rhe, ham baat kar rhe hai latin(english) script me hindi ko formalise karne ki. Iss article me devanagri script me likhi hindi ko ham Hindi Classic ya Hindi Cl. se denote karenge aur english script me likhi jane vali hindi ko Hindi Standard ya Hindi Std. se denote karenge.

### Hindi language me academic literature kyu
China, Japan, France, Germany... Aap chaho to kisi bhi advanced country ko dekh lo, sabhi academics apni mother tongue me likhte aur padhte hai. Kyu? taki vo apni general population ko bhi academic writings se expose kar paye. Aur yehi vajah hai ki ye countries itni kamyab hui hai.

>kisi bhi society ke success ke peeche sabse bada factor ye hota hai ki vo apne backward sections ko kaise educate aur empower karte hai. 
 
English ek universal language ban chuki hai, aur aaj ki date me english ko avoid nahi kia ja sakta. Dunia bhar ke samajdar log english me apni research publish karte hai. Yaha tak ki boht sare Indians America, UK, Canada me research karte hai lekin vo apne papers me kya kehte hai ye hamare lie samajna mushkil hai. Isse hindi aur english bolne valo ke beech me ek division bhi bana hai. English bolne vale aksar better paid aur privileged hote hai, aur hindi speakers aksar peeche rh jate hai regardless of their intelligence.

150cr log hai india me aur 1-2% hi fluent english bol lete hai, aur unme se bhi american/british/etc, accents ko samajne wale boht kam honge.

To basically, english se dur nahi bhaga ja sakta lekin hme kisi tarah general population ko academic writing se expose karna hoga. Jiska matlab hindi me writings ko translate karna.

### Aap directly hindi(devnagri script) me academic literature translate kyu nahi karte
Hindi me academic literature ko leke kafi controversy rehti hai. Boht sare log hai jo mante hai ki hindi me hi education aur research honi chaiye aur vo sahi bhi hai. Mai ye nahi keh rha ki hme south india pe bhi hindi enforce karni chaiye, ham sirf hindi belt me education ki baat kar rhe hai. Lekin hindi cl. me translation me kuch problems hai:

1. Complexity: Hindi ek complex language hai. 47 characters, including 14 vowels, 33 consonants aur boht sari matraye (diacritics) .<sup>[4](#refrences)</sup>
![placeholder](https://res.cloudinary.com/dz48emek2/image/upload/v1690137337/wppqg55khjzxruunmkhl.png "matraye")
Uske upar 1.5 lakh words ki vocabulary <sup>[4](#refrences)</sup>. Lekin koi bhi pure hindi nahi use karta, kyuki wo bohat complex hoti hai. For e.g. kya aap jante hai train ko pure hindi me kya kehte hai, लौहपथगामिनी<sup>[4](#refrences)</sup>. Latest research terms ko hindi me translate karna bohat mushkil hai, for e.g. Artificial Intelligence jiska hindi equvalent hai क्रत्रिम बुधि.

2. Difficulty to write: Is post me jitne bhi hindi words ka istemal kia gya hai unme se maine keyboard se koi bhi nahi likha. Kyuki almost sabhi computer keyboards english me hote hai. Mobiles par to phir bhi softwares a gye hai jo hindi letters provide karte hai, lakin zada tar scientific/academic kaam computers par hi hota hai. Agar apko hindi me words likhne hai to ye kaam bohat mushkil hai. Agar ham kal research hindi me bhi karne lag jye to sochiye ham kaise 

3. Lack of vocabulary: Agar ham un cheezo ya concepts ki baat kare jo modern history me invent hue hai to aksar apko un cheezo ke lie koi word nahi milega. Jaise computer networks. Dictionaries apko कंप्यूटर नेटवर्क word dengi jo devnagri script me likha hua english word hai. Already aise 6.5 lakh words hindi dictionary mei hai.<sup>[scroll](#refrences)</sup>

### Kya aap english ko replace karna chahte hai
Nahi! english jaise sikhai jati rahi hai vaise hi sikhai jati rahegi.

problem with english: english me kaam karne wale hamare yaha ke log aksar english puri tarah se nahi samajte, isi lie vo aksar ye nahi dekh pate ki jo wo english me padh rhe hai uski kya significance hai.

### Latin script kyu
Internet aur computing devices ki wajah se aaj ki date me ham log english keyboards use karte hai, hindi bolne ke lie bhi. Isse hua ye ki aaj ki generation me ye language (jise ham chat language bhi kehte hai) boht famous hai. Jisko bhi ye pata hai ki english alphabets kaise pronunce hote hai vo apne hisab se hindi likh leta hai. Youtube comments ke analysis me Palakodety et al., ne paya ki 52% comments Romanized Hindi me the, 46% English aur 1% Devanagari Hindi me.<sup>[1](#refrences)</sup>

### Previous works
Hunteriam<sup>[1](#refrences)</sup> ne hindi ko pehli baar formalize kia.
Google translate hinglish se translate karne ka option deta hai lekin aksar uski quality kharab hoti hai, aur isme technology ka bhi fault nahi hai, uska reason ye hai ki ye language standardised hi nahi hai. Jiska matlab training data available nahi hai.

### Hamari approach
Aksar, hindi me translate karne ke lie hm Hunterian approach ka istemal karte hai lekin isme problem ye hai ki in approached me diacritical marks ka istemal kia jata hai jisse majority of indians familiar nahi hai.

### Future research
Lorem ipsum

### Conclusion
Is post me apko hindi std. padhne me mushkil hui hogi kyuki apko iski aadat nahi hogi, lekin jaise-jaise aur log isme bolna likhna sunna padhna suru karenge ye hme natural lagne lagegi.

### Dictionary

* Script: Alphabets jinme koi language likhi jaye. Jaise Devanagri script(क ख ग ...) ya latin script(A B C...)

*  Diacritical marks: letters ki pronunciation change karne ke lie ya une dusre letters se differentiate karne ke lie jin symbols ya signs ka istemal kia jata hai inhe ham diacritical marks kehte hai. For example ä, ç, ñ etc. 

* Academic literature: Is post me academic literature se hamara matlab hai vo sabhi written works jo science, medicine, economics se related ho, included journals, research papers, books. Basically wo sare 

*
*

### Refrences
1. [Hunterian Transliteration](https://en.wikipedia.org/wiki/Hunterian_transliteration)

2. [*Low Resource Machine Translation* Palakodety et. al. 2021](https://link.springer.com/chapter/10.1007/978-981-16-5625-5_5)

3. [Wikipedia: Hindi](https://en.wikipedia.org/wiki/Hindi)

4. [Diacritical Marks](https://en.wikipedia.org/wiki/Diacritic)

5. [Wikipedia: Devnagriri Script](https://en.wikipedia.org/wiki/Devanagari)

6. [लौहपथगामिनी ka matlab](https://www.hindwi.org/hindi-dictionary/meaning-of-lauhapathgaaminii)