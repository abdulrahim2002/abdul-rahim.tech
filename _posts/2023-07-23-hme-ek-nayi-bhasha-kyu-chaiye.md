---
layout: post

title: "Hme ek nayi bhasha kyu chaiye"
subtitle: Kyu hme hindi ko latin script me formalize karne ke bare me sochna chaiye
description: Hindi 450 million log bolte hai, aaj insaan ko chand par lijane wale rockets ki details se lekar zindagi bachane wale drugs tak, sab internet par available hai. Kya hum ye sab hindi me translate nahi kar sakte.
image: https://res.cloudinary.com/dz48emek2/image/upload/v1690097633/nrismdsy7vmcorngafw5.png
optimized_image: https://res.cloudinary.com/dz48emek2/image/upload/c_scale,w_380/nrismdsy7vmcorngafw5

category: ideas
tags:
  - society
  - education
author: abdulrahim
---
<!-- Begin: is section me ipne idea batao. -->
### Introduction
Imagine kro ki gaon-gaon ka bacha(ya jawan) apko btaye ki Laws of thermodynamics, Theory of relativity, Calculus, Laws of supply and demand kya hote hai. Ya capitalisn, socialism, communism, conservatism, liberalism, anarchism kya hota hai.  Kya hoga ki agar har insaan scientific research samaj paye.

In sabke bare me janne ke lie internet par boht sare high quality resources available hai jaise wikipedia/books. Lekin ek problem hai, vo sab english me hai aur english hamari mother tongue nahi hai isi lie pehle hme student ko english sikhani padegi. Basic level ki english seekhne ke lie 4-5 saal lag jayenge.

Aap soch kar dekhie, agar koi science padhna chahta hai to  use ham pehle english padhne ke lie keh rhe hai. Isme uska kitna time kharab ho raha hai (boht se log jo seekhna chahte the vo try bhi ni karenge). Aur agar koi english me kuch sekh bhi leta hai, to vo apne sathio ko (jo sirf hindi bolte hai) unko ye kaise samjha payega. Is wajah se knowledge expand nahi kar payegi.

Hindi 450million log bolte hai, kya hum wikipedia aur books ki information ko hindi me translate nahi kar sakte taki sabke pas dunia ki sari information ka access ho.

Dhyan rhe ki ham nyi bhasha nahi bana rhe(sorry for the title), lekin hindi ko english alphabet me standardise karne ki baat kar rhe hai. Note: Latin/English script me likhi hindi ko Hinglish, Romanised hindi bhi kaha jata hai.

### Hindi language me academic literature kyu
China, Japan, France, Germany... Aap chaho to kisi bhi advanced country ko dekh lo, sabhi academics apni mother tongue me likhte aur padhte hai. Kyu? taki vo apni general population ko bhi academic writings se expose kar paye. Aur yehi vajah hai ki ye countries itni kamyab hui hai.

>kisi bhi society ke success ke peeche sabse bada factor ye hota hai ki vo apne backward sections ko kaise educate aur empower karte hai. 
 
Aaj, dunia me successfull hone le lie apko bas 2 cheeze chaiye, english aur computers. English ek universal language ban chuki hai, aur aaj ki date me english ko avoid nahi kia ja sakta. Dunia bhar ke samajdar log english me apni research publish karte hai. Yaha tak ki boht sare Indians America, UK, Canada me research karte hai lekin vo apne papers me kya kehte hai ye hamare lie samajna mushkil hai. Isse hindi aur english bolne valo ke beech me ek division bhi bana hai. English bolne vale aksar better paid aur privileged hote hai, aur hindi speakers aksar peeche rh jate hai regardless of their intelligence.

150cr log hai india me aur 10%<sup>[7](#refrences)</sup> hi fluent english bol lete hai, aur unme se bhi american/british/etc, accents ko samajne wale boht kam honge. Note kijie ki graduates me 1/3rd ya 33.9%<sup>[1](#refrences)</sup> hi english bol pate hai, jabki zadatar higher level educational institutes me english hi medium hota hai, *to ye log padh kya rhe hai*. Aksar bacche jo padhte hai vo puri tarah samajte nahi hai. Aur isi vajah se hamare yaha innovation ki kami hai.

To basically, english se dur nahi bhaga ja sakta lekin hme kisi tarah general population ko academic writing se expose karna hoga. Jiska matlab hindi me writings ko translate karna.

### Aap directly hindi(devnagri script) me academic literature translate kyu nahi karte
Devnagri hindi me translate karne me kuch problems hai:

1. Complexity: Hindi ek complex language hai. 47 characters, including 14 vowels, 33 consonants aur boht sari matraye (diacritics) .<sup>[4](#refrences)</sup>
![placeholder](https://res.cloudinary.com/dz48emek2/image/upload/v1690137337/wppqg55khjzxruunmkhl.png "matraye")
Uske upar 1.5 lakh words ki vocabulary <sup>[4](#refrences)</sup>. Lekin koi bhi pure hindi nahi use karta, kyuki wo bohat complex hoti hai. For e.g. kya aap jante hai train ko pure hindi me kya kehte hai, लौहपथगामिनी<sup>[4](#refrences)</sup>. Latest research terms ko hindi me translate karna bohat mushkil hai, for e.g. Artificial Intelligence jiska hindi equvalent hai क्रत्रिम बुधि.

2. Difficulty to write: Is post me jitne bhi hindi words ka use kia gya hai unme se maine keyboard se koi bhi nahi likha. Kyuki almost sabhi computer keyboards english me hote hai. Mobiles par to phir bhi softwares a gye hai jo hindi letters provide karte hai, lakin zada tar scientific/academic kaam computers par hi hota hai. Agar apko hindi me words likhne hai to ye kaam bohat mushkil hai. Agar ham kal research hindi me bhi karne lag jye to hme communicate karne me dikkat ayegi.

3. Lack of vocabulary: Agar ham un cheezo ya concepts ki baat kare jo modern history me invent hue hai to aksar apko un cheezo ke lie koi word nahi milega. Jaise computer networks. Dictionaries apko कंप्यूटर नेटवर्क word dengi jo devnagri script me likha hua english word hai. Already aise 6.5 lakh words hindi dictionary mei hai<sup>[scroll](#refrences)</sup>.

### Kya aap english ko replace karna chahte hai
English aaj global language hai. English speakers are more likely to be rich in india<sup>[7](#refrences)</sup>. Leking english ke sath problem ye hai ki, english me kaam karne wale hamare yaha ke log aksar english puri tarah se nahi samajte, isi lie vo aksar ye nahi dekh pate ki jo wo english me padh rhe hai uski kya significance hai. 

English me bohat sari intformation available hai, aur ye sari information translate karna hamare lie mushkil hoga. Lekin agar koi Latin hindi me padhta rhe to ek time ke baad use kuch degree tak english aa jayegi, aur hopefully fir vo english literature par shift ho jayega. Iske peeche reason ye hai ki ham hindi-english, code switched language<sup>[8](#dictionary)</sup> ko use kar rhe hai. To reader ek time ke baad khud english seekh jayega.

### Latin script kyu
Internet aur computing devices ki wajah se aaj ki date me ham log english keyboards use karte hai, hindi bolne ke lie bhi. Isse hua ye ki aaj ki generation me ye language (jise ham chat language bhi kehte hai) boht famous hai. Jisko bhi ye pata hai ki english alphabets kaise pronunce hote hai vo apne hisab se hindi likh leta hai. Youtube comments ke analysis me Palakodety et al., ne paya ki 52% comments Romanized Hindi me the, 46% English aur 1% Devanagari Hindi me<sup>[1](#refrences)</sup>.

### Previous works
Hunteriam<sup>[1](#refrences)</sup> ne hindi ko pehli baar formalize kia.
Google translate hinglish se translate karne ka option deta hai lekin aksar uski quality kharab hoti hai, aur isme technology ka bhi fault nahi hai, uska reason ye hai ki ye language standardised hi nahi hai. Jiska matlab training data available nahi hai.

### Hamari approach
Aksar, hindi me translate karne ke lie hm Hunterian approach ka use karte hai lekin isme problem ye hai ki in approached me diacritical marks ka use kia jata hai jisse majority of indians familiar nahi hai.

Devnagri hindi ki vocabulary ek government organisation decide karti hai, jab bhi koi naya word popular hota hai to vo log log use dictionary me add karte hai, agar word english ya foreign origin ka ho to vo log uska hindi equvalent sanskrit roots se derive karte hai. Spellings bhi strictly defined hoti hai.

#### Challenges in Hindi(Latin)
1. Online log apne hisab se hindi likhte hai jiski wajah se aksar spelling consistent nahi hoti. Kai log *gaana* likhte hai aur kai log *gana*.
2. hindi characters zada sounds support karti hai isi lie english alphabets se hindi ko puri tarah represent nahi kia ja sakta. For eg. english me **त** ke lie koi sound nahi hai. For eg. *तुर्की* ke lie english word hai *Turkey*, dhyan rhe **त** ban gaya **ट** kyuki english me त nahi hota.

Ham is approach ka istemal nahi karenge, hm pehle boht sara text data collect karenge, usme ham algorithmically machine learning se vocabulary derive karenge. Jo spelling zada log use karenge 

Hum chahenge ki log in general guidlines ko follow kare:
1. simple words use karne ki koshish karo
2. shorter words use karne ki koshish karo, jaise *istemal* ki jagah *use*.
3. kyuki  Isi lie ham pronunciation ko context par chod denge, reader context aur word se samaj jye ki wo word kaise pronunce hoga.

### Future research
Hm machine learning aur natural language processing ki madad se english knowledge sources ko hindi me convert karenge. Jiske lie hme training data chaiye hoga. Lekin usse pehle hme is language ko define karna hoga, uske lie hme ye sab karna hoga:

1. Sabse pehle to hme vocabulary banani hogi. Kyuki ye language informal settings me hi aksar use hoti hai (jaise online), iski koi standard vocabulary ya dictionary nahi hai.
2. Gramatical rules aur guidlines jari karni hongi. Taki sab log ek predictable way me likhe. ( for eg. karein ki jagah karo likho).

Lekin sabse badi dikkat training data ki hai, online sources par aksar high quality training data nahi hota jiski wajah se hamara model acha perform nahi karega. Hme **high quality training data** chaiye.

Agle kuch time koshish karo ki 

### Conclusion
Is post me apko hindi std. padhne me mushkil hui hogi kyuki apko iski aadat nahi hogi, lekin jaise-jaise aur log isme bolna likhna sunna padhna suru karenge ye hme natural lagne lagegi.

### Dictionary

* Transliteration: ek writing system ke characters to kisi dusre writing system ke me convert karne ko transliteration kehte hai. characters ki sound ko same rakhne ki koshish kari jati hai.

* Translation: Kisi ek bhasha ke text ko samajkar use dusri bhasha ke text me convert karna, matlab same rehna chaiye.

* Script: Alphabets jinme koi language likhi jaye. Jaise Devanagri script(क ख ग ...) ya latin script(A B C...)

*  Diacritical marks: letters ki pronunciation change karne ke lie ya une dusre letters se differentiate karne ke lie jin symbols ya signs ka use kia jata hai inhe ham diacritical marks kehte hai. For example ä, ç, ñ etc.

* Academic literature: Is post me academic literature se hamara matlab hai vo sabhi written works jo science, medicine, economics se related ho, included journals, research papers, books. Basically wo sare 

* Code-Switched language: jab speech/writings me log ek se zada bhasha ka use kre.

### Refrences
1. [Hunterian Transliteration](https://en.wikipedia.org/wiki/Hunterian_transliteration)

2. [*Low Resource Machine Translation* Palakodety et. al. 2021](https://link.springer.com/chapter/10.1007/978-981-16-5625-5_5)

3. [Wikipedia: Hindi](https://en.wikipedia.org/wiki/Hindi)

4. [Diacritical Marks](https://en.wikipedia.org/wiki/Diacritic)

5. [Wikipedia: Devnagriri Script](https://en.wikipedia.org/wiki/Devanagari)

6. [लौहपथगामिनी ka matlab](https://www.hindwi.org/hindi-dictionary/meaning-of-lauhapathgaaminii)

7. [English speakers in India](https://www.livemint.com/news/india/in-india-who-speaks-in-english-and-where-1557814101428.html)

8. [Code Switching](https://en.wikipedia.org/wiki/Code-switching)